---
layout: page
title: Felsefe Okuma Grubu
description: Bir felsefe kitabını birlikte okuyor ve her hafta buluşup kitabın bir bölümünü tartışıyoruz.
img: assets/img/12.jpg
importance: 1
category: Yetişkin Eğitimleri
---

Felsefe okumak zordur. Bunun tek sebebi metinlerin içeriğinin zor olması değil. Felsefe okumak özel yöntemler gerektiriyor. Üst düzey okuma becerilerine sahip kişiler bile bu yöntemleri bilmedikleri için felsefi metinlere herhangi bir kitap gibi, alışık oldukları şekilde yaklaşıyorlar. Bu da zaten zor olan bir işe yanlış araçlarla girişmek demek... Dalgalı bir denizde bisikletle açılmaya benziyor. Çoğu kişinin kitabın başlarında pes etmesine şaşmamalı.

Ren Okuma Grubunda felsefi açıdan zengin ve başlangıç seviyesi için uygun kitaplara, doğru yöntemlerle yaklaşıyoruz. Bu yöntemlerin üzerine, bir de grup diyaloğunu ekliyoruz: aynı kitabı okuyan insanlarla konuşarak, bir grup olarak ilerliyoruz. Doğru okuma yöntemleri ve grup olmanın sağladığı destek ile felsefe okumanın zorluklarını birlikte aşıyor, düzenli felsefe okumanın zenginliğini yaşıyoruz.  

---

Eğitime başvuru yapmak sayfanın en altında bulunan formu doldurabilirsiniz.

- Formu doldurup gönderdikten sonra paylaştığınız telefon numarası üzerinden iletişime geçilecektir. Telefon numaranızı doğru yazdığınızdan emin olun!
- Kesin kayıtlar tanışma toplantısından sonra, eğitimin başlamasından yaklaşık bir hafta önce alınır.

# Amaç

Ren Okuma Grubunun amacı yetişkinlere grup olarak ve sistemli bir felsefe okuma ve tartışma deneyimi yaşatmaktır.

Bu eğitim katılımcıların aşağıdaki becerileri edinmelerini sağlar: 

- Felsefe okumanın diğer okuma türlerinden farklarını tarif edebilme,
- Felsefe okumaya yöntemlerini okudukları eserlere uygulayabilme,
- Felsefi metinler hakkında genel tartışma soruları yazabilme,
- Okunulan eserin önemli noktalarını açıklayabilme.

Bu eğitim katılımcıların aşağıdaki deneyimleri yaşamalarını sağlar:

- Felsefe ile ilgilenen işbirlikçi bir grubun parçası olma,
- Düzenli olarak felsefe okuma motivasyonu edinme,
- Düşünce tarihi açısından önemli bir eser okuma,
- Felsefe okurken yaşadıkları zorlukları paylaşma,
- Okunulan eser hakkında alternatif görüşlere maruz kalma.

# Etkinlik süreci

Okuma grubunun her buluşmasında kitabın hangi bölümünün konuşulacağı önceden belirlenmiştir. Katılımcılar buluşmaya programdaki bölümü okumuş olarak gelirler. Aynı zamanda tüm katılımcıların okunan bölüm hakkında gündem soruları oluşturmuş olması beklenir. Buluşmanın başında herkesin katkıları ile oluşan soru listemizi inceleriz. Takip eden grup konuşmasında bu listeden bazı soruları cevaplamaya çalışırız.

# Güncel kitap

<div class="row">
    <div class="col-sm mt-3 mt-md-0">
        {% include figure.html path="assets/img/enkheiridion.png" title="Enkheiridion" class="img-fluid rounded z-depth-1" %}
    </div>
</div>
<div class="caption">
    _Enkheiridion_, Epiktetos (çev. C. Cengiz Çevik), 2021, Türkiye İş Bankası Kültür Yayınları.
</div>

Epiktetos Stoacı filozoflar arasındaki en önemli figürlerden biri. Etik hakkında, özellikle de sahici olma, özgürlük ve kendi kendini idare edebilme gibi erdemler hakkında yazdıkları geçmişte olduğu gibi günümüzde de birçok kişiyi etkilemeye devam ediyor.

Bu buluşma serisinde “kılavuz” ya da “rehber” olarak da bilinen Enkheiridion isimli oldukça kısa bir eserini okuyoruz. Sokrates gibi yazılı bir eser bırakmayan Epiktetos’un düşünceleri, öğrencisi Arrianus tarafından çeşitli kitaplarda toplandı. Okuyacağımız rehber, daha uzun kitabın (Söylevler) bir özetini teşkil ediyor.

Metnin kendisi oldukça kısa. Cengiz Çevik’in kapsamlı açıklama ve notlarını da dikkatle inceleyeceğiz. Amacımız Epiktetos ve Stoa felsefesine bir giriş yapmak. Bir yandan da 21. yüzyıl insanına neden bu kadar hitap ettiğini inceleyecek ve erdemler hakkında söylediklerinin günlük hayatımıza olası etkileri hakkında düşünceğiz.

# Ren Okuma Grubu Geçmişi


Kitap ismi | Yazar | Başlangıç | Bitiş
---|---|---|---
Tetralog | Timothy Williamson | 2023-09 | 2023-10
Enkheiridion | Epiktetos | 2023-07 | 2023-07
Pratik Etik | Peter Singer | 2023-02 | 2023-05
Çekirge: Oyun, Yaşam ve Ütopya | Bernard Suits | 2022-11 | 2023-01
Sokrates’in Ölümü |	Emily Wilson | 2022-09 | 2022-11
Devlet | Platon | 2021-11 | 2022-05
Her Şey Ne Anlama Geliyor | Thomas Nagel | 2021-09 | 2021-11


# Güncel organizasyon detayları

Kolaylaştırıcı: Ediz Dikmelik  
Eğitim başlangıç tarihi: 14 Ekim 2023 Cumartesi
Eğitim bitiş tarihi: 4 Kasım 2023 Cumartesi
Oturum zamanı: Her Cumartesi 15:00 - 16:00 
Oturum yeri: Alsancak, İzmir 
Toplam eğitim süresi: 4 saat (4 buluşma)
Toplam eğitim ücreti: 1750 ₺

<center> <iframe src="https://docs.google.com/forms/d/e/1FAIpQLScvoPkUC2azgUuAEEf8SP4tnqMsKZu3gYbJvc36Hld4o5cd2Q/viewform?embedded=true" width="640" height="1280" frameborder="0" marginheight="0" marginwidth="0">Loading…</iframe> </center>